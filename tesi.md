# Studio del type system di Rust
##### ANDREA CORRADINI - Monday, 29 March 2021, 12:59


## Contesto

Rust è un linguaggio di programmazione multi-paradigma sviluppato da Mozilla Research in collaborazione con la comunità open-source, e per i suoi aspetti innovativi è stato valutato come "Most Loved Programming Language" nel sondaggio annuale di StackOverflow in tutti gli anni dal 2016 al 2020. Rust è principalmente un linguaggio per programmazione di sistema, con efficienza di esecuzione paragonabile a quella di C o C++, ma a differenza di questi ultimi garantisce l’assenza di errori di memoria (come dangling pointers o memory leaks) e di data races, grazie a un sofisticato type system basato sui concetti di ownership, borrowing e lifetimes.


## Obiettivo

L’obiettivo del lavoro proposto è uno studio del type system di Rust, finalizzato a una valutazione qualitativa dell’impatto dei meccanismi di ownership e di borrowing sullo sviluppo di programmi, tramite il confronto di semplici programmi Rust (sviluppati dal candidato o estratti da librerie pubbliche) con corrispondenti programmi in Java o C++. 


## Proponenti

- Andrea Corradini
- Gian-Luigi Ferrari

